# Käyttöohje

## Päävalikko

Ohjelman käynnistyessä avautuu päävalikko, jossa valittavana on seuraavat vaihtoehdot:

**Uusi peli** - aloittaa uuden pelin
**Ennätykset** - näyttää listan parhaita tuloksia, jotka pelissä on saavutettu
**Lopeta** - sulkee ohjelman

## Pelin kulku

Peli alkaa, kun pelaaja napsauttaa päävalikossa Uusi peli -painiketta. Pelin alussa pelialueen keskellä näkyy valkoinen
avaruusalus ja pelialueen laidoilla neljä harmaata murikkaa, jotka lähtevät liikkeelle satunnaisiin suuntiin.
Pelaajan tehtävänä on ohjata avaruusalusta ja ampua sillä murikoita sekä välttää niihin osumista.

Kun pelaaja osuu aseella murikkaan, murikka halkeaa kahtia ja puolikkaat jatkavat liikettä eri suuntiin. Puolikkaat murikat
käyttäytyvät muutoin samoin kuin alkuperäiset, mutta ne tuhoutuvat ammuttaessa.

Murikoiden ampumisesta saa pisteitä, kun taas avaruusaluksen törmätessä murikkaan peli päättyy.

## Näppäinkomennot

Avaruusalusta ohjataan näppäimistöllä. Näppäinkomennot ovat seuraavat:

**← (vasen nuolinäppäin) - käänny aluksen keulan osoittamaan suuntaan nähden vasemmalle
**→ (oikea nuolinäppäin)** - käänny aluksen keulan osoittamaan suuntaan nähden oikealle
**↑ (ylös-nuolinäppäin)** - kiihdytä aluksen keulan osoittamaan suuntaan
**välilyönti** - ammu

## Piste-ennätykset

Mikäli pelaajalla on pelin päättyessä riittävästi pisteitä, pääsee hän tallentamaan nimensä piste-ennätyslistalle.
Tämä tapahtuu syöttämällä nimi tätä tarkoitusta varten automaattisesti avautuvaan tekstikenttään sekä napsauttamalla sen
vieressä olevaa OK-painiketta.

